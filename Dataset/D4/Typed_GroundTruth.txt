ঢাকায় ভোর থেকে টানা বৃষ্টি। বৃষ্টিতে মিরপুরের বিভিন্ন এলাকায় জলাবদ্ধতা দেখা দিয়েছে।

এতে বিপাকে পড়েছেন কর্মজীবী মানুষ ও শিক্ষার্থীরা।
রোববার (১৭ আগস্ট) সকাল ১০টার দিকে দেখা যায়, বেগম রোকেয়া সরণির তালতলা থেকে ১০ নম্বর আল হেলাল হাসপাতাল পর্যন্ত সড়কে জলাবদ্ধতা দেখা দিয়েছে।  

সকালে বৃষ্টির কারণে গণপরিবহন সংকটও দেখা যায়। সড়কে পানি জমে যাওয়ায় মিরপুর ১০ থেকে তালতলা পর্যন্ত গাড়িগুলো ধীরগতিতে চলতে দেখা যায়।

কোথাও কোথাও গলির পানি সড়কে এসে নামছে। মূল ড্রেন থেকে সড়কে উল্টো পানি উঠছে। সড়কে পানি থাকায় হেঁটে চলাচলে ভোগান্তি দেখা দিয়েছে।  

তালতলা সড়কে কথা হচ্ছিল জহুরুল ইসলাম নামে এক ব্যক্তির সঙ্গে। কর্মস্থলে যাওয়ার উদ্দেশে বের হয়ে গলিতে দাঁড়িয়ে ছিলেন। তিনি বলেন, রিকশা পাচ্ছি না। 